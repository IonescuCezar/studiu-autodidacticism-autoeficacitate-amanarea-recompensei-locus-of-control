# Relațiile dintre autoeficacitatea generală, capacitatea de amânare a recompensei și autodidacticism (învățare autodirecționată)


### Definire termeni
**Autoeficacitatea generală** (percepută) se referă la credința persoanei în abilitățiile sale de a organiza și parcurge cursul acțiunii, necesar pentru realizarea anumitor obiective. Persoanele își ghidează viețile după credința în eficacitatea personală _(Bandura, 1997)_.

Potrivit lui Bandura _(1982)_, autoeficacitatea generală a unei persoane este modelată de patru factori care au o influență ridicată:</br> succesul / eșecul precedent; vicarious learning (_învățarea care se petrece prin observarea comportamentului celorlalți și a consecințelor acelui comportament, întâmplate celor observați. Persoana care observă, poate să învețe fără să aibă parte de consecințele comportamentului observat_) _(Mayes, 2015)_; încurajarea / persuadarea verbală și emoțiile intense care au cauze fiziologice sau emoționale.

Rivers _(2021)_ afirmă că autoeficacitatea este maleabilă și poate să fie modificată prin intervenții educaționale. Cu alte cuvinte, poate să se schimbe și chiar se schimbă de-a lungul timpului.

Tobin & Graziano _(2010)_ consideră **capacitatea de amânare a recompensei** un set de procese motivaționale și cognitive care gestionează preferința persoanei pentru alegerea unui obiectiv mai îndepărtat față de unul imediat. Definiția tradițională, din literatura de specialitate, înlocuiește termenul „obiectiv” cu „recompensă” sau cu „plăcere / satisfacție”.

**Autodidacticismul** operaționalizat drept **învățare autodirecționată** (_self-directed learning_) reprezintă un proces în care persoana preia inițiativa, utilizând sau nu ajutor din partea celorlați, în aprecierea lucrurilor necesare pentru a fi învățate, formulându-și obiective pentru învățare, identificând persoane și resurse care o pot sprijini în demersul făcut pentru a  învăța, alegând să implementeze strategiile adecvate și să evalueze rezultatele obținute de pe urma lor _(Knowles, 1975)_.


### Date demografice & Instrumente utilizate pentru măsurători

La studiu au participat 77 de persoane.\
Media de vârstă a fost 38,1 ani (AS = 13,9 ani; min = 21 ani, max = 69 ani).\
Mediul de proveniență al majorității a fost cel urban (75,3%, n = 58).\
Educația formală (studiile absolvite până la momentul completării chestionarului):\
40,3% studiile universitare de licență, 27,2% liceul, 22,1% studiile universitare de masterat, 5,2% studiile postliceale, 3,9% studiile doctorale și 1,3% școala profesională.

Autoeficacitatea generală: General Self-Efficacy Scale (GSE), Schwarzer & Jerusalem (1995);\
α – Cronbach = .84 (consistență internă bună)

Capacitatea de amânare a recompensei: Deferment of Gratification Questionnaire (DGQ), Ray & Najman (1986);\
α – Cronbach = .71 (consistență internă acceptabilă)

Autodidacticismul (învățarea autodirecționată): Oddi Continuing Learning Inventory (OCLI), Oddi et al. (1990), varianta revizuită, Clausen & Hansen (2022);\
α – Cronbach = .71 (consistență internă acceptabilă)

OCLI conține 16 itemi distribuiți în 3 factori:\
factorul 1: Percepția că locul din care se exercită controlul este din interior (_Internal locus of control_);\
α – Cronbach = .81 (consistență internă bună)

factorul 2: Abilitatea de autogestionare adaptativă (_The ability to be self-regulating_);\
α – Cronbach = .69 (consistență internă discutabilă)

factorul 3: Aviditatea pentru învățare (_Avidity for learning_);\
Oddi (1984) a numit, inițial, acest factor Aviditatea pentru citit (_Avidity for reading_)\
α – Cronbach = .60 (consistență internă discutabilă)


### Rezultate (statistice)

**Tabelul 1**\
_Media, abaterea standard și coeficienții corelațiilor Pearson pentru variabilele studiului_

 Variabila  | M | AS | 1 | 2 | 3 | 4 | 5 | 6 
| --- | :---: | :---: | :---: | :---: | :---: | :---: | :---: | :---:  
| 1. Autodidacticism (învățare autodirecționată)  | 4.9  | 0.7 | **-** 
| 2. Autodidacticism f1  | 5.9  | 0.8 | .74** | **-** 
| 3. Autodidacticism f2  | 4.2  | 1.4 | .61** | .33* | **-** 
| 4. Autodidacticism f3  | 4.4  | 1.1 | .69** | .27* | -.01 | **-** 
| 5. Autoeficacitatea generală  | 3.4  | 0.4 | .46** | .53** | .39** | .08 | **-** 
| 6. Capacitatea de amânare a recompensei  | 3.6  | 0.5 | .26* | .43** | .17 | -.01 | .20* | **-** 

_Notă.   *p< .05   **p< .01.   N = 77.\
Autodidacticism f1 = Percepția că locul din care se exercită controlul este din interior.\
Autodidacticism f2 = Abilitatea de autogestionare adaptativă.\
Autodidacticism f3 = Aviditatea pentru învățare._


### Discuție

Există o legătură pozitivă (efect puternic), semnificativă statistic, între autoeficacitatea generală și autodidacticism (învățare autodirecționată).\
Persoanele care au un nivel mai ridicat al autoeficacității generale, prezintă și un nivel mai ridicat al autodidacticismului (învățare autodirecționată).

Există o legătură pozitivă (efect mediu), semnificativă statistic, între capacitatea de amânare a recompensei și autodidacticism (învățare autodirecționată).\
Persoanele cu o capacitate de amânare a recompensei mai crescută manifestă și un nivel mai ridicat al autodidacticismului (învățare autodirecționată).

Există o legătură pozitivă (efect mediu), semnificativă statistic, între autoeficacitatea generală și capacitatea de amânare a recompensei.\
Persoanele cu un nivel mai ridicat al autoeficacității generale manifestă și o capacitate de amânare a recompensei mai crescută.

Pentru persoanele cu o autoeficacitate generală ridicată, autodidacticismul ar putea fi modul natural, care apare spontan, pentru a organiza și a parcurge acțiunea.\
Pentru persoanele care au o capacitate de amânare a recompensei crescută, autodidacticismul poate să fie o strategie dezvoltată în timp, prin educație, pentru atingerea obiectivelor întinse pe intervale mai lungi.

Limite. Designul non-experimental, transversal, al studiului, oferă posibilitatea observării legăturilor dintre variabile, însă nu permite precizarea relației de cauzalitate dintre acestea.\
Consistența internă a factorului 3: Aviditatea pentru învățare (_Avidity for learning_) al autodidacticismului (învățare autodirecționată) este discutabilă (α – Cronbach = .60). O posibilă explicație poate să fie faptul că jumătate dintre itemii factorului se raportează la activitatea de a citi. În lucrarea sa, Oddi (1984) a numit acest factor Aviditatea pentru citit (_Avidity for reading_). În studiul curent s-a utilizat varianta revizuită, realizată de Clausen & Hansen (2022), care au redus numărul de itemi pentru a crește relevanța factorului, pe care l-au redenumit Aviditatea pentru învățare (_Avidity for learning_). Cântatul la un instrument (chitară, tobe), prepararea noilor feluri de mâncare, învățarea și perfecționarea unor noi mișcări în diverse sporturi (volei, baschet, tenis, echitație) sunt manifestări ale autodidacticismului care nu implică lecturarea.

Autoeficacitatea generală și capacitatea de amânare a recompensei pot facilita apariția autodidacticismului.\
Printr-o cercetare viitoare, cu design experimental, se poate stabili dacă, prin ridicarea nivelului autodidacticismului, cresc autoeficacitatea generală, capacitatea de amânare a recompensei (și celelalte variabile care se află în legătură cu acestea).

Prezenta cercetare transferă atenția asupra autodidacticismului, o abilitate care se (și) învață, se poate antrena, se exersează în mod natural, este tangibilă (prin rezultatele sale) și persistă.


### Bibliografie

Bandura, A. (1982). Self-efficacy mechanism in human agency. _American Psychologist, 37_(2), 122–147.\
https://doi.org/10.1037/0003-066x.37.2.122

Bandura, A. (1997). _Self-Efficacy: The Exercise of Control_. Macmillan.

Clausen, N. R., & Hansen, C. D. (2022). Revitalizing the ODDI Continuing Learning inventory. _International Journal of Learning Teaching and Educational Research, 21_(5), 351–366.\
https://doi.org/10.26803/ijlter.21.5.18

Knowles, M. S. (1975). _Self-directed learning: A Guide for Learners and Teachers_. Association Press.

Mayes, J. (2015). Still to learn from vicarious learning. _E-Learning and Digital Media, 12_(3–4), 361–371.\
https://doi.org/10.1177/2042753015571839

Oddi, L. F. (1984). _Development Of An Instrument To Measure Self-directed Continuing Learning_ (Order No. 8503847). [Doctoral dissertation, Northern Illinois University]. ProQuest Dissertations & Theses Global

Oddi, L. F., Ellis, A. J., & Roberson, J. E. A. (1990). Construct validation of the ODDI Continuing Learning inventory. _Adult Education Quarterly, 40_(3), 139–145.\
https://doi.org/10.1177/0001848190040003002

Ray, J. J., & Najman, J. M. (1986). The generalizability of deferment of gratification. _The Journal of Social Psychology, 126_(1), 117–119.\
https://doi.org/10.1080/00224545.1986.9713578

Rivers, D. J. (2021). The role of personality traits and online academic self-efficacy in acceptance, actual use and achievement in Moodle. _Education and Information Technologies, 26_(4), 4353–4378.\
https://doi.org/10.1007/s10639-021-10478-3

Schwarzer, R., & Jerusalem, M. (1995). General Self-Efficacy Scale [Dataset]. _PsycTESTS Dataset_.\
https://doi.org/10.1037/t00393-000

Tobin, R. M. & Graziano, W. G. (2010). Delay of Gratification. _Handbook of Personality and Self-Regulation_ (pp. 47-63). Wiley-Blackwell.\
https://doi.org/10.1002/9781444318111.ch3
